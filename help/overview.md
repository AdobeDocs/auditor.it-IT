---
description: Documentazione tecnica per Experience Platform Auditor.
seo-description: Documentazione tecnica per Adobe Experience Platform Auditor.
seo-title: 'Documentazione tecnica per Adobe Experience Platform Auditor '
title: Panoramica di Adobe Experience Platform Auditor - Documenti tecnici
uuid: 346132cb-d78d-4573-8edd-dbaa4c3bb05d
translation-type: ht
source-git-commit: 00d184c1fa1eece9eec8f27896bfbf72fa32bfb6
workflow-type: ht
source-wordcount: '416'
ht-degree: 100%

---


# Panoramica di Adobe Experience Platform Auditor {#adobe-experience-cloud-auditor}

Adobe Experience Platform Auditor è un servizio di Adobe Experience Platform che è stato sviluppato congiuntamente con [ObservePoint](https://www.observepoint.com/), esperti nella convalida delle implementazioni digitali. Questa guida contiene documenti tecnici e risorse per il supporto autonomo su Platform Auditor.

Con Platform Auditor, gli utenti di Adobe Experience Cloud ricevono un rapporto che valuta l’implementazione di Adobe Experience Cloud e fornisce indicazioni su come migliorarla. Platform Auditor aiuta a ottenere più valore dai prodotti Adobe, individualmente e collettivamente.

Con Platform Auditor puoi:

* **Analizzare** Analizza 500 pagine web alla volta per la tecnologia Adobe. Utilizza filtri avanzati per includere o escludere le pagine in base alle esigenze. Puoi eseguire un controllo di audit alla volta e un numero illimitato di controlli di audit.

* **Comprendere** Ricevi un rapporto che classifica le implementazioni Adobe in base alla presenza, alla configurazione e alla coerenza dei tag.

* **Migliorare** Ottieni consigli su come aggiornare l’implementazione per allinearla alle best practice, in modo da ottenere il massimo valore dal tuo investimento Adobe. Platform Auditor non si limita alle raccomandazioni generali e spiega esattamente cosa non funziona con un’implementazione specifica, indicando la pagina web in cui è stato trovato il problema e fornendo indicazioni su come risolverlo.

Affinché il tuo sito web possa promuovere in modo efficace un maggior numero di attività e offrire esperienze straordinarie, è necessario implementarlo correttamente. In caso contrario, il software fornirà una frazione del suo potenziale valore oppure nulla.

Tuttavia, mantenere implementazioni complesse su siti web in uno stato di flusso costante è un fardello pesante. Platform Auditor trasforma questo fardello in un’opportunità che aumenta il ritorno sull’investimento nelle soluzioni Adobe.

Grazie alla possibilità di risolvere e correggere i problemi delle implementazioni, Platform Auditor offre un maggiore controllo sui tag di implementazione e, quindi, sui dati. Questo riduce la necessità di contattare l’Assistenza clienti con domande sui tag di implementazione.

Platform Auditor è stato sviluppato grazie alla collaborazione tra Adobe e ObservePoint. Gli utenti di Platform Auditor possono utilizzare funzionalità ObservePoint limitate senza costi aggiuntivi. Per utilizzare Platform Auditor, devi acconsentire alle comunicazioni da ObservePoint.

## Forum della community di Platform Auditor {#section-59846f1856bc40aba23d02fdd9198e25}

Se hai bisogno di aiuto per iniziare o se hai delle domande, oppure se desideri suggerire miglioramenti futuri o votare su quelli proposti, visita il [Forum della community di Platform Auditor](https://forums.adobe.com/community/experience-cloud/platform/core-services/activation-service/auditor) per entrare in contatto con esperti e Adobe.

## Informazioni sulla versione {#section-be3e331a123d40f185aa59f23f69355e}

Per informazioni sulla versione più recente, consulta le [Note sulla versione di Platform Auditor](release-notes.md).
